# 道德經

## Table of Contents

+ [德卷其一](#德卷其一)


## 德卷其一

### 正文
上德不德，是以有德；下德不失德，是以無德。

上德無為而無以為；下德為之而有以為。上仁為之而無以為；上義為之而有以為。上禮為之而莫之應，則攘臂而扔之。故失道而後德，失德而後仁，失仁而後義，失義而後禮。

夫禮者，忠信之薄，而亂之首。前識者，道之華，而愚之始。是以大丈夫處其厚，不居其薄；處其實，不居其華。故去彼取此。

### 翻译
最高尚的道德，是平常的自然而然的，人们并不认为这是道德，这是真正的道德。下德是强调道德，用道德来约束行为从而不失德，所以着称不上是德。