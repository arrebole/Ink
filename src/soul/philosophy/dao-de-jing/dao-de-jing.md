# 道德經

### Table of Contents

+ [一](#一)
+ [二](#二)
+ [三](#三)
+ [四](#四)
+ [五](#五)
+ [六](#六)
+ [七](#七)
+ [八](#八)
+ [九](#九)
+ [十](#十)
+ [三十八](#三十八)
+ [三十九](#三十九)
+ [四十](#四十)
+ [四十一](#四十一)
+ [四十二](#四十二)
+ [四十三](#四十三)
+ [四十四](#四十四)
+ [四十五](#四十五)
+ [四十六](#四十六)
+ [四十七](#四十七)
+ [四十八](#四十八)

### 一
> 道可道，非常道。名可名，非常名。無名天地之始；有名萬物之母。故常無欲，以觀其妙；常有欲，以觀其徼(jiào)。此兩者，同出而異名，同謂之玄。玄之又玄，衆妙之門。

### 二
> 天下皆知美之為美，斯惡已。皆知善之為善，斯不善已。故有無相生，難易相成，長短相較，高下相傾，音聲相和，前後相隨。是以聖人處無為之事，行不言之教；萬物作焉而不辭(cí)，生而不有。為而不恃，功成而弗居。夫唯弗居，是以不去。

### 三
> 不尚賢，使民不爭；不貴難得之貨，使民不為盜；不見可欲，使心不亂。是以聖人之治，虛其心，實其腹，弱其志，強其骨。常使民無知無欲。使夫知者不敢為也。為無為，則無不治。

### 四
> 道沖而用之或不盈。淵兮似萬物之宗。挫其銳，解其紛，和其光，同其塵(chén)。湛(zhàn)兮似或存。吾不知誰之子，象帝之先。

### 五
> 天地不仁，以萬物為芻(chú)狗；聖人不仁，以百姓為芻狗。天地之間，其猶(yóu)橐(tuó)籥(yuè)乎？虛而不屈，動而愈出。多言數窮，不如守中。

### 六
> 谷神不死，是謂玄牝。玄牝之門，是謂天地根。綿綿若存，用之不勤。

### 七
> 天長地久。天地所以能長且久者，以其不自生，故能長生。是以聖人後其身而身先；外其身而身存。非以其無私耶？故能成其私。

## 八
> 上善若水。水善利萬物而不爭，處衆(zhòng)人之所惡，故幾(jī)於道。居善地，心善淵，與善仁，言善信，正善治，事善能，動善時。夫唯不爭，故無尤。

## 九
> 持而盈之，不如其已；揣而銳之，不可長保。金玉滿堂，莫之能守；富貴而驕(jiāo)，自遺(yí)其咎。功遂(suí)身退天之道。

## 十
> 載營魄抱一，能無離乎？專氣致柔，能嬰兒乎？滌除玄覽，能無疵乎？愛民治國，能無知乎？天門開闔，能為雌乎？明白四達，能無知乎？生之、畜之，生而不有，為而不恃，長而不宰，是謂玄德。

## 十一
> 三十輻，共一轂，當其無，有車之用。埏埴以為器，當其無，有器之用。鑿戶牖以為室，當其無，有室之用。故有之以為利，無之以為用。

## 十二
> 五色令人目盲；五音令人耳聾；五味令人口爽；馳騁田獵，令人心發狂；難得之貨，令人行妨。是以聖人為腹不為目，故去彼取此。

### 三十八
> 上德不德，是以有德；下德不失德，是以無德。上德無為而無以為；下德為之而有以為。上仁為之而無以為；上義為之而有以為。上禮為之而莫之應，則攘臂而扔之。故失道而後德，失德而後仁，失仁而後義，失義而後禮。夫禮者，忠信之薄，而亂之首。前識者，道之華，而愚之始。是以大丈夫處其厚，不居其薄；處其實，不居其華。故去彼取此。

### 三十九
> 昔之得一者：天得一以清；地得一以寧；神得一以靈；谷得一以盈；萬物得一以生；侯王得一以為天下貞。其致之，天無以清，將恐裂；地無以寧，將恐發；神無以靈，將恐歇；谷無以盈，將恐竭；萬物無以生，將恐滅；侯王無以貴高將恐蹶。故貴以賤為本，高以下為基。是以侯王自稱孤、寡、不穀。此非以賤為本耶？非也。故致數譽無譽。不欲琭琭如玉，珞珞如石。

### 四十
> 反者道之动，弱者道之用。天下万物生于有，有生于无。

### 四十一
> 上士聞道，勤而行之；中士聞道，若存若亡；下士聞道，大笑之。不笑不足以為道。故建言有之：明道若昧；進道若退；夷道若纇；上德若谷；太白若辱；廣德若不足；建德若偷；質真若渝；大方無隅；大器免成；大音希聲；大象無形；道隱無名。夫唯道，善貸且成。

### 四十二
> 道生一，一生二，二生三，三生万物。万物负阴而抱阳，冲气以为和。天下之所恶，唯孤、寡、不谷；而王公以自名也。物或损之而益，或益之而损。人所教，夕议而教人。故强良者不得死，我将以为教父。

### 四十三
> 天下之至柔，驰骋天下之至坚。无有入无间，吾是以知无为之有益。不言之教，无为之益，天下希及之。

### 四十四
> 名与身孰亲？身与货孰多？得与亡孰病？是故甚爱必大费；多藏必厚亡。知足不辱，知止不殆，可以长久。

### 四十五
> 大成若缺，其用不弊。大盈若沖，其用不窮。大直若屈，大巧若拙，大辯若訥。躁勝寒靜勝熱。清靜為天下正。

### 四十六
> 天下有道，卻走馬以糞。天下無道，戎馬生於郊。禍莫大於不知足；咎莫大於欲得。故知足之足，常足矣。

### 四十七
> 不出户知天下；不窥牖见天道。其出弥远，其知弥少。是以圣人不行而知，不见而名，不为而成。

### 四十八
> 為學日益，為道日損。損之又損，以至於無為。無為而無不為。取天下常以無事，及其有事，不足以取天下。

### 四十九
> 聖人無常心，以百姓心為心。善者，吾善之；不善者，吾亦善之；德善。信者，吾信之；不信者，吾亦信之；德信。聖人在天下，歙歙為天下渾其心，百姓皆注其耳目，聖人皆孩之。

### 五十
> 出生入死。生之徒，十有三；死之徒，十有三；人之生，動之死地，十有三。夫何故？以其生，生之厚。蓋聞善攝生者，陸行不遇兕虎，入軍不被甲兵；兕無所投其角，虎無所措其爪，兵無所容其刃。夫何故？以其無死地。

### 五十一
> 道生之，德畜之，物形之，勢成之。是以萬物莫不尊道而貴德。道之尊，德之貴，夫莫之命常自然。故道生之，德畜之；長之育之；亭之毒之；養之覆之。生而不有，為而不恃，長而不宰，是謂玄德。